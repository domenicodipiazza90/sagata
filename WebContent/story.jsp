
<p>
	<img src="img/Sagata_ct.jpg" class="img">La <b>festa di
		sant'Agata</b> è la più importante festa religiosa della città di
	Catania. Si celebra in onore della santa della città. Si svolge tutti
	gli anni dal 3 al 5 febbraio e il 17 agosto. La prima data è quella
	del martirio della Santa catanese, mentre la data di agosto ricorda il
	ritorno a Catania delle sue spoglie, dopo che queste erano state
	trafugate e portate a Costantinopoli dal generale bizantino Giorgio
	Maniace quale bottino di guerra e dove rimasero per 86 anni.
</p>
<p>&nbsp;</p>
<p>
	<strong>LA PROCESSIONE</strong><br> Ogni anno <strong>Catania</strong>
	offre alla sua patrona una festa straordinaria che può essere
	paragonata alla Settimana santa di Siviglia o al Corpus Domini di
	Cuzco, in Perù. In quei tre giorni la città dimentica ogni cosa per
	concentrarsi sulla festa, misto di devozione e di folklore, che attira
	ogni anno sino a un milione di persone, tra devoti e curiosi. Il primo
	giorno è riservato all’<strong>o</strong><strong>fferta
		delle candele</strong>. Una suggestiva usanza popolare vuole che i ceri donati
	siano alti o pesanti quanto la persona che chiede la protezione. Alla
	processione per la raccolta della cera, un breve giro dalla fornace
	alla <strong>cattedrale</strong>, partecipano le maggiori autorità
	religiose, civili e militari. Due carrozze settecentesche, che un tempo
	appartenevano al senato che governava la città, e undici "candelore",
	grossi ceri rappresentativi delle corporazioni o dei mestieri, vengono
	portate in corteo. Questa prima giornata di festa si conclude in serata
	cori un grandioso spettacolo di <strong>giochi pirotecnici in
		piazza Duomo</strong>. I fuochi artificiali durante la festa di sant’Agata,
	oltre a esprimere la grande gioia dei fedeli, assumono un significato
	particolare, perché ricordano che la patrona, martirizzata sulla
	brace, vigila sempre sul fuoco dell’Etna e di tutti gli incendi.
</p>

<p>&nbsp;</p>

<p>
	Il <strong>4 febbraio </strong>è il giorno più emozionante, perché
	segna il primo incontro della città con la santa Patrona. Già dalle
	prime ore dell’alba le strade della città si popolano di "<em><strong>cittadini</strong>
	</em>". Sono devoti che indossano il tradizionale "<strong>sacco</strong>"
	(un camice votivo di tela bianca lungo fino alla caviglia e stretto in
	vita da un cordoncino), un berretto di velluto nero, guanti bianchi e
	sventolano un fazzoletto anch’esso bianco stirato a fitte pieghe.
	Rappresenta l’abbigliamento notturno che i catanesi indossavano
	quando, nel lontano 1126, corsero incontro alle reliquie che Gisliberto
	e Goselmo riportarono da Costantinopoli. Ma l’originario camice da
	notte, nei secoli, si è arricchito anche del significato di veste
	penitenziale: secondo alcuni l’abito di tela bianca è la
	rivisitazione di una veste liturgica, il berretto nero ricorderebbe la
	cenere di cui si cospargevano il capo i penitenti e il cordoncino in
	vita rappresenterebbe il cilicio. <strong>Tre differenti
		chiavi</strong>, ognuna custodita da una persona diversa, sono necessarie per
	aprire il cancello di ferro che protegge le reliquie in cattedrale: una
	la custodisce il <strong><em>tesoriere</em></strong>, la seconda il<em>
	</em><strong><em>cerimoniere</em></strong>, la terza il <strong><em>priore
			del capitolo</em></strong><em>&nbsp;</em><em><strong>della cattedrale</strong></em>.
	Quando la terza chiave toglie l’ultima mandata al cancello della
	cameretta in cui è custodito il <strong>Busto,</strong> e il sacello
	viene aperto, il viso sorridente e sereno di sant’Agata si affaccia
	dalla cameretta nel crescente tripudio dei fedeli impazienti di
	rivederla. <strong>Luccicante di oro e di gemme preziose</strong>, il
	busto di sant’Agata viene issato sul fercolo d’argento
	rinascimentale, foderato di velluto rosso, il colore del sangue del
	martirio, ma anche il colore dei re. Prima di lasciare la <strong>cattedrale</strong>
	per la tradizionale processione lungo le vie della città, Catania dà
	il benvenuto alla sua patrona con la solenne<strong> </strong>"<strong>M</strong><strong>essa
		dell'Aurora</strong>", celebrata da&nbsp;S.E. Mons. Arcivescovo. Tra i fragori
	degli spari a festa, il fercolo viene caricato del prezioso <strong>scrigno
		con le reliquie </strong>e portato in processione per la città.
</p>

<p>&nbsp;</p>

<p>
	Il "<em><strong>giro</strong></em>", la processione del giorno 4, dura
	l’intera giornata. Il fercolo attraversa i luoghi del martirio e
	ripercorre le vicende della storia della "<strong>santuzz</strong><strong>a</strong>",
	che si intrecciano con quella della città: il <strong>duomo</strong>,
	i <strong>luoghi del martirio</strong>, percorsi in fretta, senza
	soste, quasi a evitare alla santa il rinnovarsi del triste ricordo. Una
	sosta viene fatta anche alla "<strong>marina</strong>" da cui i
	catanesi, addolorati e inermi, videro partire le reliquie della santa
	per Costantinopoli. Poi una sosta alla colonna della peste, che ricorda
	il <strong>miracolo</strong> compiuto da sant’Agata nel 1743, quando
	la città fu risparmiata dall’epidemia. I "cittadini" guidano il
	fercolo tra la folla che si accalca lungo le strade e nelle piazze. In
	quattromila o cinquemila trainano la pesante macchina. Tutti
	rigorosamente indossano il sacco votivo e a piccoli passi, tra la
	folla, trascinano il <strong>fercolo</strong> che, vuoto, pesa 17
	quintali, ma, appesantito di Scrigno, Busto e carico di cera, può
	pesare fino a 30 quintali. A ritmo cadenzato e agitando <strong>bianchi
		fazzoletti</strong>,&nbsp;gridano: "<strong>cittadini, cittadini, semu
		tutti devoti tutti</strong>,&nbsp;<strong><em>cittadini, viva
			sant’Agata</em></strong>", un'osanna che significa anche: "sant’Agata è viva "
	in mezzo alla folla. Il "giro" si conclude a notte fonda quando il
	fercolo ritorna in cattedrale.
</p>

<p>&nbsp;</p>

<p>
	Sul fercolo del <strong>5 febbraio</strong>, i <strong>garofani
		rossi</strong> del giorno precedente (simboleggianti il <strong>martirio</strong>),
	vengono sostituiti da quelli <strong>bianchi</strong> (che
	rappresentano la <strong>purezza</strong>). Nella tarda mattinata, in
	cattedrale viene celebrato il pontificale. AI tramonto ha inizio la
	seconda parte della <strong>processione</strong> che si snoda per le
	vie del centro di Catania, attraversando anche il "<strong>Borgo</strong>",
	il quartiere che accolse i profughi da Misterbianco dopo l’eruzione
	del 1669. Il momento più atteso è il passaggio per la<strong>
		via di San Giuliano</strong>,&nbsp;che per la pendenza è il punto più
	pericoloso di tutta la processione. Esso rappresenta una prova di
	coraggio per i "cittadini", ma è interpretato anche - a seconda di
	come viene superato l’ "ostacolo" - come un segno celeste di buono o
	cattivo auspicio per l’intero anno. All'<strong>alba del
		giorno 6</strong>, il Fercolo con le reliquie giunge in <strong>via
		Crociferi</strong>. E' il momento in cui la Santa saluta la città prima della
	conclusione dei festeggiamenti. Per tutta la notte, migliaia di
	cittadini in camice bianco sfidano il freddo della notte, gridando "<strong><em>Viva
			Sant'Agata</em></strong>", in un momento denso di magia e spiritualità. A questo
	punto, mentre improvvisamente l'atmosfera si fa silenziosa, si eleva il
	<strong>canto angelico delle monache di clausura.</strong>&nbsp;L'origine
	del testo e della musica si perde nella notte dei tempi, anche se una
	leggenda tramanda che il suo autore fu un siciliano di nome Tarallo,
	che lo compose appositamente per le monache di clausura di San
	Benedetto.&nbsp;A notte fonda i fuochi artificiali segnano la chiusura
	dei festeggiamenti. Quando Catania riconsegna alla cameretta in
	cattedrale il reliquiario e lo scrigno, i sacchi bianchi non profumano
	più di bucato, i volti sono segnati dalla stanchezza, i muscoli fanno
	male, la voce è ridotta a un filo sottile. Ma la soddisfazione di aver
	portato in trionfo il corpo di sant’Agata per le vie della sua
	Catania riempie tutti di gioia e ripaga di quelle fatiche. Bisognerà
	aspettare diversi mesi (la <strong>festa estiva del 17 agosto</strong>),
	o un altro anno (la festa del 5 febbraio), per poter vedere sorridere
	ancora una volta il viso buono della santa che fu martire per la
	salvezza della fede e di Catania.
</p>

<p>&nbsp;</p>

<p>
	<strong>Il fercolo</strong>,&nbsp;raffinata opera d’argenteria
	impiegata per portare in processione le sacre Reliquie della Martire
	catanese attraverso le vie cittadine nei giorni delle festività
	agatine.&nbsp;Nel 1519 iniziò l’opera Vincenzo Archifel arricchita
	poi da ornamenti dal figlio Antonio; nel corso dei secoli venne
	abbellita di nuovi addobbi: i marchi e le sigle sulle parti argentee
	testimoniano come nel tempo diverse maestranze, soprattutto catanesi e
	messinesi, si sono avvicendate nella realizzazione dell’opera che nel
	corso dei secoli ha subito diverse trasformazioni e danneggiamenti
	ultimo dei quali in seguito ai bombardamenti del secondo conflitto
	mondiale che ne ha determinato il totale rifacimento.&nbsp;Nello <strong>zoccolo
		in basso</strong> diverse formelle illustrano <strong>scene della
		vita, del martirio della Santa e del rientro a Catania delle reliquie
		da Costantinopoli</strong>; in alto a coronamento della copertura, circondata
	da statuette a tutto tondo raffiguranti i 12 apostoli, simboli legati a
	Sant’Agata e al suo martirio quali una corona un giglio e una palma.
</p>

<p>&nbsp;</p>

<p>
	<strong>CANDELORE</strong><br> La festa di sant’Agata è
	inscindibile dalla <strong>tradizionale sfilata delle
		"candelore"</strong>, enormi ceri rivestiti con decorazioni artigianali,
	puttini in legno dorato, santi e scene del martirio, fiori e bandiere.
	Le candelore precedono il fercolo in processione, perché un tempo,
	quando mancava l’illuminazione elettrica, avevano la funzione di
	illuminare il passo ai partecipanti alla processione. Sono portate a
	spalla da un numero di portatori che, a seconda del peso del cero, può
	variare da 4 a 12 uomini. I maestri orafi del Trecento avevano
	realizzato il Busto di sant’Agata, un capolavoro d’arte raffinato e
	prezioso. Ma il popolo, da sempre vicino alla patrona, ha voluto essere
	presente nella festa con creazioni proprie, opere di fattura
	artigianale che rappresentassero, inoltre, associazioni di varie
	categorie di lavoratori. <strong>Ognuna delle 11 candelore
		possiede una precisa identità</strong>. Sulle spalle dei portatori, essa si
	anima e vive la propria unicità, che si compone di diversi elementi:
	la forma che caratterizza il cero, l’andatura e il tipo di
	ondeggiamento che gli viene dato, la scelta di una marcia come
	sottofondo musicale.
</p>

<p>
	Le candelore <strong>sfilano sempre nello stesso ordine</strong>. Ad
	aprire la processione è il piccolo cero di <strong>monsignor
		Ventimiglia</strong>. Il primo grande cero rappresenta gli a<strong>bitanti
		del quartiere di San Giuseppe La Rena</strong> e fu realizzato all’ inizio
	dell’Ottocento. E’ seguito da quello dei <strong>giardinieri</strong>
	e dei <strong>fiorai</strong>, in stile gotico-veneziano. Il terzo in
	ordine di uscita è quello dei <strong>pescivendoli</strong>, in stile
	tardo-barocco con fregi santi e piccoli pesci. Il suo passo
	inconfondibile ha fatto guadagnare alla candelora il soprannome di "<strong><em>bersagliera</em></strong>".
	Il cero che segue è quello dei <strong>fruttivendoli</strong>, che
	invece ha passo elegante ed è dunque chiamato la "<strong><em>signorina</em></strong>".
	Quello dei <strong>macellai</strong> è una torre a quattro ordini. La
	candelora dei<strong> pastai </strong>è un semplice candeliere
	settecentesco senza scenografie. La candelora dei <strong>pizzicagnoli</strong>
	e dei <strong>bettolieri</strong> è in stile liberty, quella dei
	panettieri è la più pesante di tutte, ornata con grandi angeli, e per
	la sua cadenza è chiamata la "<strong><em>mamma</em></strong>". Chiude
	la processione la <strong>candelora </strong>del <strong>circolo
		cittadino di sant’Agata </strong>che fu introdotta dal cardinale Dusmet. In
	passato le candelore sono state anche più numerose: esistevano quelle
	dei calzolai, dei confettieri, dei muratori, fino a raggiungere in
	alcuni periodi il numero di 28.<br> <br> <strong>I
		DOLCI TRADIZIONALI</strong><br> Non potevano mancare, in periodo di festa,
	i dolci legati alla tradizione della santa catanese. Oltre alla famosa
	calia e simenza, presente in ogni festa a Catania, vengono realizzati
	per la ricorrenza alcuni dolciumi che hanno un riferimento a
	sant'Agata, come i "<strong><em>Cassateddi di Sant'Aita</em></strong>"
	e le "<em><strong>Olivette</strong></em>". Si tratta di dolci
	caratteristici simbolici e attinenti alla vergine catanese.&nbsp;Le
	cassateddi, o "<em><strong>Minni di Sant'Aita</strong></em>"&nbsp;fanno
	riferimento alle mammelle che furono strappate alla santa durante i
	martiri a cui venne sottoposta, per obbligarla ad abiurare la sua fede.
	Le olivette, invece, si riferiscono alla leggenda che ella, inseguita
	dagli uomini di Quinziano e giunta ormai nei pressi del palazzo
	pretorio, si fosse fermata a riposare un istante. Nello stesso momento
	in cui si fermò, si dice per allacciarsi un calzare, un ulivo comparve
	dal nulla e la giovinetta potè ripararsi e anche cibarsi dei suoi
	frutti.<br> Ancora oggi, per rinnovare il ricordo di
	quell’evento prodigioso, è consuetudine coltivare un albero di ulivo
	in un’aiuola vicino ai luoghi del martirio, e&nbsp;consumare durante
	i giorni di festa questi dolci tipici realizzati&nbsp;con la pasta
	reale.<br> <br> <strong>I LUOGHI DI CULTO</strong><br>
	LA CATTEDRALE DI SANT'AGATA - Busto reliquiario di Sant'Agata di
	Giovanni di Bartolo (1373, sacello della cappella di Sant'Agata) -
	Scrigno delle reliquie di Sant'Agata, fine XV secolo/XVI secolo con
	rifacimenti del XVIII (sacello della cappella di Sant'Agata).<br>
	<br> SANT'AGATA AL CARCERE&nbsp; - Chiesa che è stata costruita
	davanti al carcere dove la santa patrona della città, S. Agata fu
	rinchiusa durante il processo, portata dopo il martirio, guarita
	dall'apostolo Pietro e dove esalò l'ultimo respiro il 5 febbraio 251
	d.C. - All'esterno del carcere, a sinistra dell'attuale porta di
	accesso, un concio di pietra lavica conserva, secondo la tradizione, le
	orme impresse di S. Agata.<br> <br> CHIESA SANT'AGATA LA
	VETERE - Sarcofago dove è sepolto il corpo della giovane martire.
</p>
